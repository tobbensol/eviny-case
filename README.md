# Caseoppgave: Analyse av energidata

I caseoppgaven ønsker vi at du gjør en enkel analyse av gitte energidata, og demonstrerer kjennskap til god kodestandard og programmeringskunnskap.

## Datakilder

Hent data fra:

- **Forbruksdata:**  
  https://api.elhub.no/energy-data-api/consumption-groups  
  (datasett `CONSUMPTION_PER_GROUP_MBA_HOUR`)

- **Værdata:**  
  https://seklima.met.no/  
  (velg én eller flere relevante værstasjoner)

## Krav og forventninger

Vi ønsker at oppgaven løses med kode som er kjørbar på andre datamaskiner enn bare din egen (**reproduserbarhet**), samt visualisering av data.

Vi ser sammen på koden og figurene i andregangsintervju – det trenger ikke leveres på forhånd.

Det er ikke meningen å bruke lang tid på å gå i dybde, men heller å vise grunnleggende ferdigheter innen programmering og dataanalyse.

Hvis du mener en oppgave er utydelig definert, kan du gjerne beskrive hvordan du har valgt å tolke oppgaven.

## Spørsmål

### 1. Utvikling i strømforbruk
Hvordan har strømforbruket i **NO5** utviklet seg de siste årene blant de forskjellige forbrukergruppene?  
Har forbruksmønsteret endret seg siden 2021?

### 2. Påvirkning fra vær
Hvilke værfaktorer påvirker forbruket i **NO5** mest?  
Er det andre faktorer som påvirker forbruket, i så fall hvilke?

### 3. Prognosemodell
Lag en enkel modell for å prognosere strømforbruk basert på værdata.

Si litt om:
- styrker og svakheter ved modellen
- hvor god modellen er (gjerne kvantitativ evaluering)
